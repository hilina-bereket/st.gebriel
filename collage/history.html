<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>History Page</title>
    <style>
        .body {
            font-family: Arial, sans-serif;
            background-color: linear-gradient(135deg, #6a11cb, #2575fc);
            margin: 0;
            padding: 0;
        }
        .container {
            max-width: 800px;
            margin: 50px auto;
            background: #ffffff;
            border-radius: 12px;
            box-shadow: 0 4px 10px rgba(0, 0, 0, 0.1);
            padding: 20px;
        }
        .h1 {
            text-align: center;
            color: #333333;
            font-size: 28px;
            margin-bottom: 20px;
        }
        .p {
            line-height: 1.6;
            color: #555555;
            margin-bottom: 15px;
        }
    </style>
</head>
<body>
    <div class="container">
        <h1>የዝዋይ ሐመረ ብርሃን ቅዱስ ገብርኤል ገዳም ሥራ አመራር መንፈሳዊ ኮሌጅ </h1> <h1 align="center">ታሪክ</h1>
        <p>
           <h2 align="center">መግቢያ</h2>
የዝዋይ ሐመረ ብርሃን ቅዱስ ገብርኤል ገዳም ሥራ አመራር መንፈሳዊ ኮሌጅ  ከአዲስ አበባ በሞጆ ሐዋሳ መስመር 163 ኪ.ሜ ርቀት ላይ ከምትገኘዋ የዝዋይ(ባቱ) ከተማ በስተምሥራቅ 3 ኪሜ ርቀት ላይ በዝዋይ ሐይቅ ዳርቻ ላይ የሚገኝ የኢትዮጵያ ኦርቶዶክስ ተዋሕዶ ቤተክርስቲያን መንፈሳዊ የትምህርት ተቋም ነው፡፡ የካህናት ማሠልጠኛው በሁለተኛው የኢትዮጵያ ፓትርያርክ በብፁዕ ወቅዱስ አቡነ ቴዎፍሎስ አማካኝነት በዓለም አብያተ ክርስቲያናት ድጋፍ በ1959 ዓ.ም የተቋቋመ የካህናት ማሠልጠኛ ነው፡፡
<p> በወቅቱ በቅዱስ ሲኖዶስ የተወከሉት ብፁዕ አቡነ ሉቃስ የአርሲ ሀገረ ስብከት ሊቀ ጳጳስና በዓለም አብያተ ክርስቲያናት በኩል የተወከሉት እንግሊዛዊው ቄስ ሮበርት አያድልስ አፈጻጸሙን በመከታተል ለአንድ ዓመት የፈጀው ግንባታ ተጠናቆ ካህናት ማሠልጠኛው የካቲት 2 ቀን 1960 ዓ.ም በብፁዕ ወቅዱስ አቡነ ቴዎፍሎስ ብፁዓን አበው ሊቃነ ጳጳሳት የግሪክ ቤተክርስቲያንና የካቶሊክ ቤተክርስቲያን ተወካይ አባቶች፣ ከፍተኛ የመንግሥት ባለሥልጣናት በተገኙበት በቅዱስነታቸው ተባርኮ ሥራ ጀምሯል፡፡ እስከ 1966 ዓ.ም ለተከታታይ 4 ዓመታት ከመላ ሀገራችን የተሰባሰቡ ካህናትን በዲፕሎማ ሲያሰለጥን ቆይቶ 150 የሚደርሱ ደቀመዛሙርትንም አስመርቋል፡፡ በወቅቱ የሰዋሰወ ብርሃን ቅዱስ ጳውሎስ መንፈሳዊ ኮሌጅ ደቀመዛሙርት ወደ ዝዋይ እንዲገቡና ተምረው እንዲመረቁ ተደርጎ እንደነበረ ታሪክ ያወሳል፡፡ በ1966ዓ.ም በለውጡ ምክንያት ለስድስት ዓመታት የመዘጋት እጣ ፈንታ ደርሶበታል፡፡ የሚማሩ ካህናትም ተበትነዋል፤ የካህናቱ ማረፊያ የአእዋፋትና የሌሊት ወፍ ማደሪያ ሆነው ነበር፡፡ የካህናት ማሠልጠኛው በተዘጋ ወቅትም በውስጡ ያሉ ንብረቶች በሌባ ሳይሰረቁ አንዳችም እቃ እንዳይጎድል በታማኝነት ሲጠብቁ የነበሩ ዘበኞች አቶ ተረፈ ፣ አቶ እሸቴ ሙላት ፣ አቶ ፀጋዬ ፣ አቶ ሞርኬ ዋቅጅራ ያደረጉትን ተጋድሎ ታሪክ አይረሳውም ፡፡ በወቅቱም በሸዋ ክፍለ ሀገር የሐይቆችና ቡታጅራ የከንባታ አውራጃዎች ሊቀ ጳጳስ የነበሩት ብፁዕ አቡነ ሳሙኤል በቅርበት እየተከታተሉ ዘበኞችን ያበረታቱ እንደነበር እና ወደ ገዳሙ መጥተው ጥቃትና ዘረፋ ለመፈጸም የሚመጡትንም በጥበብ መመለስ እንዳለባቸው ይመክሯቸው ነበር፡፡  የሀገሪቱ የመንግሥት ሽግግር ሲስተካከል ከጠቅላይ ቤተክህነት በ1970 ዓ.ም ካህናት ማሠልጠኛውን ለማቅናት የተላኩ 90 የሚሆኑ ባህታውያን ወደ ዝዋይ ቢላኩም የተላኩበትን ዓላማ ማሳካት ሳይችሉ ከተማ ለከተማ የሚዞሩና ጠጥተው የሚገቡ ሆነው አረፉት ብዙዎቹም ተበተኑ ቀሪዎቹም እንደማረፊያ ብቻ ይጠቀሙበት ነበር እንጂ አንዳችም ቦታውን መለወጥ አልቻሉም፡፡</p>

        </p>
        <p>
            ብፁዕ አቡነ ጎርጎርዮስ ካልዕ
ከዚህ በኋላ በ1971ዓ.ም ብፁዕ አቡነ ጎርጎርዮስ ካልዕ ወደ ዝዋይ አቅንተው እስከ ዕለተ ዕረፍታቸው ድረስ ሐዋርያዊ ተጋድሏቸውን ጀመሩት፡፡ ብፁዕነታቸው ወደ ዝዋይ እንዲመጡ  ምክንያት የሆናቸው፡፡ በአንድ ወቅት ማለትም በ1960 ዓ.ም አቡነ ቴዎፍሎስ ወደ ዝዋይ የካህናት ማሠልጠኛ ሲመጡ ብፁዕነታቸው የካህናት ማሠልጠኛውን የመጎብኘት ዕድል ገጥሟቸው ነበር በዚህም ጊዜ በጥንቃቄ የአቡነ ቴዎፍሎስን ሐሳብና ራዕይ ይረዱና ያጠኑ ስለ ነበር የተዘጋውን የካህናት ማሠልጠኛ ለመክፈት በመንፈሳዊ ቅናት ራሳቸውን ሠውተው ማስተካከልና የአቡነ ቴዎፍሎስን ራዕይ ግብ ለማድረስ ነበር አጋጣሚውን ተጠቅመው ወደ ዝዋይ ያቀኑት፡፡ ብፁዕነታቸው ወደ ዝዋይ እንዴት እንደመጡ ሲናገሩ፡- 
‹‹ባሕር ማዶ በትምህርት ቤት እያለሁ ወደ ሀገሬ ስመለስ እንደ መተከል ባለ በረሃ የሃገሬን ልጆች ሰብስቤ የቤተክርስቲያንን ትምህርት ባሕልና ሥርዓት እያስተማርኩኝ በኖርኩኝ እል ነበር ታዲያ የእግዚአብሔር ፈቃድ ሆነና ወደ ዝዋይ መጣሁ ›› ብለው ነበር፡፡
ብፁዕ አቡነ ጎርጎርዮስ ካልዕ የአጥቢያው ኮከብ ታላቁ ሊቅና አለማቀፋዊ አባት ጥር 13 /1971 ዓ.ም ማዕረገ ጵጵስና ከብፁዕ ወቅዱስ አቡነ ተክለሃይማኖት እጅ ከተቀበሉ በኋላ የተዘጋውን ለመክፈት የተቋረጠውን ለማስቀጠል ብቅ አሉ፡፡ ብፁዕነታቸውም ዳግም ይህን ቦታ የወንጌል ችቦ የሚቀጣጠልበት፤ ምሥጢር የሚቀዳበት ምንጭ በማድረግ ዳግም ቦታውን ነፍስ ዘሩበት የለመለመ የወንጌል ምርት የሚመረትበት እርሻ አደረጉት ፤መጻሕፍትን በመጻፍ በርካታ ሕጻናት በመሰብሰብ ከፊት ለፊት የተዘረጋው ተግዳሮት ሳይበግራቸው ‹‹ ዝም ብለህ ሥራህን ሥራ ›› በሚለው መርሓቸው እየታገዙ በርካታ ብፁዓን አበው ሊቃነ ጳጳሳት ፤ በርካታ መነኮሳትና የወንጌል መምህራንን አፍርተው ሐምሌ 22 /1982 ዓ.ም በዕለተ እሑድ በመኪና አደጋ በድንገት አረፉ፡፡ ከብፁዕነታቸው እረፍት በኋላ ሦስት ብፁዓን አበው ሊቃነ ጳጳሳት ማለትም ብፁዕ አቡነ ቀውስጦስ ፤ ብፁዕ አቡነ ቄርሎስ ፤ ብፁዕ አቡነ ገብርኤል ቦታውን 1982-1987 ዓ.ም መርተዋል፡፡ 
        </p>
        <p>
            ቢሆንም ግን ይህን ከባድ የሀዘን ጊዜ ሊያሻግር የሚችል የገዳሙን የቀድሞውን ቀለም ይዞ እንዲቀጥል ለማስቻል አባት እንደሌላቸው ተስፋ የቆረጡ ሕጻናትን አባት የሚሆንና በልጆች ዐይን የሚሞላ የዐይን ማረፊያ ፤ የተጀመሩትን የሚያስቀጥል ሳይጀመሩ በአቡነ ጎርጎርዮስ ሕሊና ላይ የተጻፉትን አሻግሮ እንደ መጽሐፍ ሲያነብ የኖረ አንድ ብርቱ አባት የሚያስፈልግበት ግድ የሆነበትም ዘመን ጭምር ነበር፡፡ በዚህ ጊዜ ነበር ከ1973ዓ.ም ጀምሮ ገዳሙን በቄሰ ገበዝነት ፤ በመጋቢነትና በአበምኔትነት ሲያገለግሉ የነበሩ አባ ተጠምቀ እንደ ፀሐይ ጮራ ደምቀው ሕዳር 4 /1987ዓ.ም በብፁዕ ወቅዱስ አቡነ ጳውሎስ አንብሮተ ዕድ የአባታቸውን በትር ፡ አስኬማና የአባታቸውን ስም ይዘው ብፁዕ አቡነ ጎርጎርዮስ ተብለው የገዳሙ የበላይ ጠባቂ ሆኑ፡፡ ገዳሙ በብፁዕነታቸው እየተመራ ታላላቅ መንፈሳዊና ልማታዊ ሥራዎችን እየሠራ የሚገኝ ተቋም ሲሆን በአሁኑ ጊዜ የካህናት ማሠልጠኛ ፤ የአብነት ትምህርት ቤት ፤ ሥራ አመራር መንፈሳዊ ኮሌጅ ፤ እንዲሁም በሥርዓተ ገዳም እየተዳደረ አባቶችን አቅፎ ለቤተክርስቲያን የራሱን መንፈሳዊ አሻራ እያስቀመጠ ያለ አንጋፋና ታሪካዊ የበረከት ቦታ ነው፡፡ ይህ ተቋም ከምሥራቅ ሸዋ ሀገረ ስብከት ከሁሉም ወረዳ ቤተክህነት የተውጣጡ ደቀመዛሙርትን ለ64ኛ ዙር ወደ ኮሌጅ ደረጃ ካደገ በኋላ ደግሞ ለሦስተኛ ዙር በአመራር ዲፕሎማ ፡ በሐዲስ ኪዳን ትርጓሜ ለመጀመሪያ ጊዜ አስመርቋል፡፡ 
        </p>
        <p>
            <h2 align="center">ከካህናት ማሠልጠኛ ወደ ሥራ አመራር ኮሌጅ እንዴት አደገ?</h2>
    ከላይ እንደተጠቀሰው ካህናት ማሠልጠኛው ለበርካታ ዓመታት በርካታ ሰባክያነ ወንጌል ያፈራና እያፈራ ይገኛል፡፡ ታዲያ ብፁዕ አቡነ ጎርጎርዮስ የምሥራቅ ሸዋ ሀገረ ስብከት በቅድሚያ ለኮሌጅ አገልግሎት የሚሆን ሕንጻ ከመንፈስ ቅዱስ ልጆቻቸው በማስተባበርና ነገን አሻግረው እየተመለከቱ ቀን በቀን እየተከታተሉ የሕንጻ ግንባታው በሁለት አመት የሥራ ጊዜ ተጠናቀቀ፡፡ ብፁዕ አቡነ ጎርጎርዮስ በትምህርት ዘርፉ ከፍተኛ እውቀት ያላቸውን ሙሁራን የሃይማኖት አባቶችን ማለትም ዲ/ን ዳንኤል ክብረት፣ ቀሲስ እሸቱ ታደሰ፣ አርክቴክት ኢንጂነር ዮሐንስ መኮንን፣ ዶ/ር ዘርአየሁ ስሜ፣ መጋቤ ብሉይ ቆሞስ አባ አትናቴዎስ ወልደጎርጎርዮስ፣ ቀሲስ ዶ/ር ሙሉጌታ ስዩም እና ሌሎችን  ሰብስበው ‹‹ ልጆቼ ይሄን የመማሪያ ሕንጻ ሠርቻለሁ አሁን ትውልዱ የሚቀረጽበት ታላቅ የትምህርት ተቋም መገንባት እፈልጋለሁ ለዚህ አስፈላጊውን ሁሉ ማድረግ አለብን እንወያይ በማለት ካስጀመሩ በኋላ በፅርሐ ፅዮን ከፍተኛ ውይይት ተካሄደ፡፡ ሁሉም ኮሌጅ እንዲሆን ቢስማማም በምን የትምህርት ዘርፍ ማስተማር እንዳለበት አልተወሰነም ነበር፡፡ ስለሆነም ነባር የኢትዮጵያ ኦርቶዶክስ ተዋሕዶ ቤተክርስቲያን ኮሌጆች የሥነ መለኮት ትምህርት ላይ ያተኮሩ በመሆኑ የቤተክርስቲያንን አስተዳደረዊ ክፍተቶችን የሚሞላ የሥራ አመራር መንፈሳዊ ኮሌጅ መሆን አለበት በማለት ገዥ ሀሳብ በማቅረብ የስርአተ ትምህርት (Curriculum) ቀረጻ እንዲከናወን አባታዊ መመሪያ ሰጡ፡፡ ይሄ ሃሳብ ዘመን ተሸጋሪ ሃሳብ ያቀረቡት ብፁዕ አቡነ ጎርጎርዮስ የምሥራቅ ሸዋ ሀገረ ስብከት ሊቀ ጳጳስ ምን ያህል አርቆ አሳቢ መሆናቸው የሚያመለክት ታሪካዊ ውሳኔ ነበር፡፡ 

        </p>
        <p>ኮሌጁ በታሪኩ አዲስ ምዕራፍ የሚጀምርበትና ታሪክ በደማቁ የሚጻፍበት ዕለት እየደረሰ መጣ፡፡ የሥርዓተ ት/ቱን በማጠናቀቅ ዳግም ጉባኤው 2010 ዓ.ም ተሰበሰበ ለተፈጻሚነት ከፍተኛ ውይይት ተካሄደ፡፡ በዚህም ውጣ ውረድ ከብፁዕነታቸው ጎን በመሆን መጋቤ ብሉይ ቆሞስ አባ አትናቴዎስና አርክቴክት ኢንጅነር ዮሐንስ የከፈሉት ወጋ ታሪክ አይረሳውም፡፡ የተዘጋጀውን ሰነድ ኢንጅነር ዮሐንስ መኮነን ለቅዱስ ሲኖዶስ በዝርዝር ያቀረበ ሲሆን ቅዱስ ሲኖዶስም  በአድናቆት በመቀበል አጽድቆ ወደ ተግባር እንዲገባ ቅዱስ ሲኖዶስ ‹‹ የዝዋይ ሐመረ ብርሃን ቅዱስ ገብርኤል ገዳም ሥራ አመራር መንፈሳዊ ኮሌጅ ›› በማለት አጽድቋል፡፡ ተቋሙም በ2012 ዓ.ም መስከረም ወር ላይ አስፈላጊ የተባሉ ሰራተኞችን ማለትም መጋቤ ሃይማኖት ቀሲስ ታፈሰ ወጋዬሁ የኮሌጁ አካዳሚክ ም/ዲን ፤ መሪጌታ ሰመረ ግደይን አስተዳደርና ፋይናንስ ክፍል ሃላፊ ፤ ዲ/ን ጃባ ጃለቶ የሒሳብ ክፍል ሠራተኛ ፤ ዲ/ን ሣህለ አወቀ የቤተ መጻሕፍት ክፍል ኃላፊ በማድረግ ቅጥር የፈጸመ ሲሆን ወዲያውኑ ሁለት ሠራተኞን መ/ር ዲበኩሉ ጌታነህን የሬጅስትራር ክፍል ኃላፊ  እና መጋቤ ሥርዓት ምዑዝ ገብረ መድህንን ገንዘብ ያዥ በማድረግ ኮሌጁን እንዲያስቀጥሉ ማስታወቂያ በማውጣት በመስፈርት አወዳድሮ ቀጠረ፡፡ እንሂ ሕንጻና ሥርዓተ ትምህርት ብቻ የተሰጣቸው ባለ አደራ ሠራተኞች ታሪካዊውን ኮሌጅ በጀርባቸው ተሸክመው የብፁዕ አባታችንን እቅድ ለማሳካት ሌሊትና ቀን ያለድካም ከልዩ ልዩ ተቋማት ልምድ በመቅሰም ተአምር በሚባል ደረጃ በ1ወር ውስጥ ኮሌጁ ከመላ ሀገሪቱ ደቀ መዛሙርትን ተቀብሎ ማስተማር ጀመረ፡፡ ይሄ ልርሳ ቢባል የማይረሳ ፤ የአንድነትና የፍቅር ውጤት በሠራተኞች ላይ ያለው ቁጭት እልህ ለነገዋ ቤተክርስቲያን ዛሬ ለመድከም ያለው ሩጫ በቃላት የማይገለጥ ከአድማስ የሰፋ ከውቅያኖስ የጠለቀ የታታሪነት ውጤት ነው፡፡ መሰልጠን ያለበት አዳዲስ ስልጠና እንዲወስድ አስፈላጊ ዶክመንቶችን ከአቻ መንፈሳዊ ኮሌጅ ተሯሩጠው በማምጣት የኮሌጁ አካዳሚክ ም/ዲን መጋቤ ሃይማኖት ቀሲስ ታፈስ ወጋዬሁ የከፈሉት ዋጋ የኮሌጁ ነጸብራቃዊ ታሪክ ነው፡፡
</p>
    </div>
</body>
</html>
